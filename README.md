# 周易筮法卜卦 Iching Shifa (stalk divination)

筮是傳統的周易起卦方式。古人以50根蓍草作為占卜工具，名為策，故此法亦稱"籌策"占卜。《周易系辭上傳》辭曰："大衍之數五十，其用四十有九。分而為二以像兩，掛一以像三， 揲之以四以像四時，歸奇於扐以像閏，五歲再閏，故再扐而後掛。 天一地二，天三地四，天五地六，天七地八，天九地十。天數五，地數五，五位相得而各有合。天數二十有五，地數三十，凡天地之數五十有五。此所以成變化而行鬼神也。"

《周易正義》曰"推演天地之數，唯用五十策，就五十策中去其一，餘所用者四十有九，合同未分是象太一也。分而為二以象兩者，以四十九分而為二，以象兩儀也。（此以上係節文。）掛一以象三者，就兩儀之間，於天數之中分掛其一，而配兩儀，以象三才也。揲之以四以象四時者，分揲其蓍，皆以四四為數，以象四時也。歸奇於扐以象閏者，奇謂四揲之餘，歸此殘奇於所扐之策而成數，以法象天道，歸殘聚餘分而成閏也。五歲再閏者，凡前閏後閏，相去略三十二月，在五歲之中，故五歲再閏。再扐而後掛者，既分天地，天於左手，地於右手，乃四四揲天之數最末之餘，歸之合於扐掛之一處，是一揲也。又以四四揲地之數，最末之餘，又合於前所歸之扐而總掛之，是再扐而後掛也。"




**處理變爻的方法︰**

1. 凡卦六爻皆不變則占本卦彖辭而以內卦為貞外卦為悔彖辭為卦下之辭

2. 一爻變則以本卦變爻辭

3. 二爻變則以本卦二變爻辭占仍以上爻為主

4. 三爻變則占本卦及之卦之彖辭即以本卦為貞之卦為悔前十卦主貞後十卦主悔

5. 四爻變則以之卦二不變爻占仍以下爻為主經𫝊亦無文今以例推之當如此

6. 五爻變則以之卦不變爻占

7. 六爻變則乾坤占二用餘卦占之卦彖辭

_參考自【宋】‧朱熹、蔡元定《易學啟蒙》卷下 考變占︰_
